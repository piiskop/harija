# Õpihuumor

## Sõrmega masturbeerimine

Üks naisõpilane asus alati, kui oli minu antud ülesanded lahendanud, tahvelarvutiga sõrmedega alade tabamise mängu mängima. Ükskord pausi kestel, kui ta taas seda tegi, kommenteerisin: "So you are practicing your fingering skills," mõeldes sõrmede motoorika harjutamist. Neiu vaatas mulle tõsise näoga otsa: "Don't use that word!" Mul kulus veidi aega, et aru saada, kuidas tema minu ütlust mõistis.

## Naiselikud meesõpilased

Selgitasin vene õpilastele hulki näite varal, milles ühes hulgas on meesõpilased ja teises hulgas naisõpilased. Ütlesin "мужские ученики" ja "женские ученики". Publiku seast kostis itsitamist ja üks neiu ütles, nii ei olevat ilus öelda. Olin unustanud, et vene keeles on sood ja naisõpilased on lihtsalt "ученицы".

## Muide

Olin tükk aega vene õpilastele enda arvates väga lihtsalt selgitanud, kuidas panna midagi millegi asemele, aga nad ei saanud hästi aru, kuni ma ühelt õpilaselt küsisin, kas ma üldse õiget sõna kasutan. Ma olin öelnud umbes nagu: "Постави 2 кстате *x*." Tahtsin öelda, et ta paneks kahe *x*-i asemele, aga olin alati öelnud hoopis nagu: "Pane 2 muide *x*."

## Kivi

Tegime õpilastega juturingi, et nende kaebusi minu suhtes arutada. Reegel oli, et räägib, kelle käes on kivi, ja teised kuulavad. Üks õpilane asus ilma kivita mind negatiivselt kritiseerima ja kui ta oli mõne lause öelnud, küsisin: "Doris, kas sa tahad kivi saada?"
